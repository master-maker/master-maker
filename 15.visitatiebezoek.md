---
color: '#395778'
tab: 15
description: Tips van collegaâ€™s en een overzicht van de struikelblokken bij het visitatiebezoek in het kader van de Toets Nieuwe Opleiding door de NVAO.
---

# Het visitatiebezoek

Een goede voorbereiding op het visitatiebezoek door het accreditatiepanel is onontbeerlijk.

Bij recente accreditaties van professionele masteropleidingen werd in een aantal gevallen duidelijk dat niet iedereen in het accreditatiepanel even duidelijk op de hoogte was van wat een (HBO) professionele master nu eigenlijk precies is en hoe deze zich onderscheidt van een (WO) Wetenschappelijke master. Zie [Tab **De professionele master**](/professionele-master.html).

De NVAO geeft aan dat het verstandig is als de opleiding goed kijkt naar het voorgestelde accreditatiepanel en adviseert om **zelf met voorstellen voor deelnemers daarvoor** te komen.

Hieronder een aantal tips uit de praktijk:

1. Zorg dat alle deelnemers uit de verschillende panels uit de organisatie goed op de hoogte zijn van de inhoud van de master. En zich daaraan committeren.
2. Zorg dat alle deelnemers aan de panels weten wat hun rol is en dat zij dezelfde boodschap uitstralen naar het visitatie-panel.
3. Zorg dat het visitatiepanel op de hoogte is van de definitie van een professionele master. Er moet duidelijk zijn dat de onderzoekscomponent van een professionele master anders is dan die van een wetenschappelijke master zodat daar niet met en verkeerde bril naar wordt gekeken.
4. **Houd een degelijke proefaccreditatie en roep daarvoor de hulp in van (professionele) externe beoordelaars voor feedback**.
