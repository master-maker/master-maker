---
color: '#087333'
tab: 3
description: Een defenitie van de professionele master en de eisen die daaraan gesteld worden, met een beschrijving van de verschillende vormen die een professionele master kan hebben.
---

# De professionele master

De master bestaat in Nederland ongeveer 10 jaar. Er is één masterniveau: academisch of professioneel. Het doel is het opleiden van senior professionals, zelfstandig, initiërend, eventueel leidinggevend, multi-diciplinair. Een synthese van cognitieve, sociaal economische en praktische skills.

De professionele (HBO) masteropleiding onderscheidt zich van de wetenschappelijke (WO) master door de vorm van het **onderzoek**. De onderzoekscomponent van de professionele master wordt beschreven als: praktijkgericht en gebruikmakend van wetenschappelijke onderzoeksresultaten.

De onderwijsleersituatie moet doortrokken zijn van de student(werk) ervaring.

Tot op heden waren de HBO masters vooral post-experience masters, dus geschikt voor studenten met een aantal jaren werkervaring. Tendens is nu om nu ook zogenaamde aansluitmasters te gaan aanbieden. Even de definities:

1. Een professionele aansluit-master sluit aan bij de voorgaande bachelor opleiding en heeft deze ook als instroomniveau.
2. Een professionele post-experience master heeft als instroomeis: minimaal bachelor niveau en een aantal jaren relevante werkervaring.

Ook de **vorm** van een professionele master kan variëren. Keuzes daarin zijn:

1. Wordt het en bekostigde of onbekostigde master?
  (Voor een onbekostigde master hoeft er geen doelmatigheids toets te worden gedaan)
  En als de master onbekostigd wordt: wat wordt dan het collegegeld?
  Zie [Tab **CDHO**](/cdho.html).
2. Wordt het een doorstroom-master of een post-experience master of wil je beide doelgroepen bedienen? Dit laatste gebeurt bij de lerarenopleidingen al.
3. Wordt het en full-time of part-time master?
4. Wat wordt de tijdsduur van de master?
5. Hoeveel studiepunten gaat de master opleveren? (natuurlijk afhankelijk van de studiebelasting: 1 studiepunt is 28 studiebelastingsuren.) Zie [Tab **CDHO**](/cdho.html).
6. Wordt het een Nederlandstalige of Internationale (Engelstalige) master? Zie [Tab **Bijzondere gevallen**](/bijzondere-gevallen.html).
7. Ga ik de master aanbieden in samenwerking met een andere opleiding / Hogeschool / Internationale partner / bedrijf? Zie [Tab **Bijzondere gevallen**](/bijzondere-gevallen.html).
