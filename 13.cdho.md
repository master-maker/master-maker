---
color: '#4A97CE'
tab: 13
description: Uitleg over eventuele aanvraag voor bekostiging van een masteropleiding, het tijdpad en de rol van de Commissie Doelmatigheid Hoger Onderwijs.
---

# CDHO

Kijk eerst heel goed of je echt een aanvraag wilt indienen voor een nieuwe opleiding. Vaak bestaat de opleiding al elders en hoef je alleen een nieuwe vestigingsplaats aan te vragen.

Bottleneck voor een heel nieuwe master is vaak het aantonen van de toegevoegde waarde op de arbeidsmarkt omdat er nog geen gegevens zijn over werknemers met deze opleiding. Bij een elders bestaande master is de relevantie al aangetoond als er genoeg aanmeldingen zijn.

Besluit je toch om een geheel nieuwe master te gaan ontwikkelen dan moet worden bepaald of het een door Het Rijk bekostigde of een onbekostigde master gaat worden. Bekostiging is op dit moment slechts mogelijk voor een totaal van 60 studiepunten. Zie [Tab **Het laatste nieuws**](/laatste-nieuws.html).

Bekostigde masters moeten aan een doelmatigheidstoets voldoen. Die toets wordt uitgevoerd door de Commissie Doelmatigheid Hoger Onderwijs (CDHO). Zij adviseert de Minister en Staatssecretarissen hierover op basis van de beleidsregel doelmatigheid hoger onderwijs 2014. De afdeling Institutional Research kan helpen bij het doen van een doelmatigheids-onderzoek. Email: <mailto:ir@hva.nl>.

Bij doelmatigheid moet je denken aan: heeft de arbeidsmarkt hier behoefte aan en/of hebben aankomend studenten hier behoefte aan (en hoe toon je dat aan?), hoeveel van deze opleidingen of verwante opleidingen bestaan er al, wordt de spoeling qua studenten niet te dun als deze opleiding erbij komt, etc.

Bij een onbekostigde master betalen de studenten een verhoogd collegegeld. Dit is per master verschillend. Er hoeft dan geen doelmatigheidstoets gedaan te worden.

Het traject van ontvangst van de aanvraag door de CDHO t/m het besluit van de minister bedraagt 8 weken. Bij positief besluit kan daarna de accreditatieaanvraag worden ingediend bij de NVAO. Zie [Tab **Het laatste nieuws**](/laatste-nieuws.html).

Het besluit over doelmatigheid van de minister blijft tien maanden geldig. Binnen die tijd moet de opleiding ingeschreven staan bij DUO, zie **traject**.

Op de site van de CDHO vind je:

* [Informatie over arbeidsmarktonderzoeken](https://www.cdho.nl/kennisbank/).
* een [overzicht van lopende aanvragen voor nieuwe opleidingen](https://www.cdho.nl/aanvragen/).
* het [aanvraagformulier voor het doelmatigheidsonderzoek voor een nieuwe opleiding](https://www.cdho.nl/procedures/).

Zie ook [Tab **Tips**](/tips.html)!
