---
color: '#043A1A'
tab: 4
description: Een beschrijving van de formele stappen die gezet moeten worden binnen de organisatie van de Hogeschool bij het ontwikkelen van een nieuwe opleiding met daarbij een aantal aandachtspunten.
---

# Stappen Intern

Belangrijk om te weten is dat het starten met een nieuwe masteropleiding een uitbreiding is van het palet aan opleidingen van de Hogeschool.

Een nieuwe opleiding moet aansluiten bij de speerpunten van de Hogeschool. De HvA speerpunten zijn: *Amsterdam Creative Industries*, *Urban Management*, *Urban Technology* en *Urban Vitality*. Naast de speerpunten zijn er nog twee andere thema’s waarop de HvA zich focust. Dat zijn *Urban Education* en *Ondernemerschap*. 

Een aanvraag voor een nieuwe opleiding moet dus de route van het master-bouwteam > secretariaat van de faculteitsdecaan > decaan > secretaris van het CvB > CvB doorlopen.

Hoewel de ontwikkeling van de master bij de HvA wordt gefinancierd uit het budget van een faculteit en de master later ook budgettair wordt ondergebracht bij deze faculteit, is een master formeel een onderdeel van het aanbod van opleidingen van de Hogeschool. De aanvraag voor een doelmatigheidstoets (in geval wettelijke bekostiging wordt aangevraagd) bij de [**CDHO**](/cdho.html) en de accreditatieaanvraag (voor de verplichte kwaliteitstoets van het programma) bij de [**NVAO**](/nvao.html) worden ingediend door, en namens, het CvB. Ook moet de Centrale Medezeggenschaps Raad haar instemming verlenen met de aanvraag deze nieuwe opleiding. Zij vraagt de Faculteits Raad daarbij om advies.

Het traject dat het ontwikkelen en aanvragen van een master dient te doorlopen is best lang en ingewikkeld. Op de [Tab **Tijdpad**](/1.tijdpad.html) zie je een schema met de stappen en een indicatie van de doorlooptijden. Alles begint met het voorwerk. Als de rector groen licht geeft, kan je beginnen aan de [**vooraanvraag**](/vooraanvraag.html).

Als die is goedgekeurd door het CvB volgt het verzamelen van je [**gereedschap**](/gereedschap.html), het verder uitwerken van het [**programma**](/programma.html) en het [**bouwen**](/bouwen.html) van het onderwijs programma.

Als de nieuwe master samen met een andere instelling of een bedrijf wordt ontwikkeld moeten de afspraken, in samenspraak met de Juridische Afdeling van de HvA, van het begin af worden vastgelegd in een contract. Zie [Tab **Bijzondere gevallen**](/bijzondere-gevallen.html).

Het CvB laat zich adviseren over de kwaliteit van de aanvraag door de staf bij **O**nderwijs & **O**nderzoek, bij die van **I**nstitutional **R**esearch en van **F**inancial **P**lanning & **C**ontrol voordat zij de aanvraag agendeert voor een vergadering. Het kan dan ook nog zijn dat er een advies wordt gegeven ter bijstelling van de aanvraag. Ook daarom is het belangrijk om deze afdelingen al in een vroeg stadium te betrekken, zodat daar geen onnodig oponthoud ontstaat. Als de aanvraag als haalbaar wordt beoordeeld wordt het plan door de griffier van het CvB ingediend bij CDHO en NVAO. Zie [Tab **Stappen extern**](/stappen-extern.html).
