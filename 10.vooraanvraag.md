---
color: '#DA7350'
tab: 10
description: Een overzicht van de vragen die beantwoord moeten worden bij de vooraanvraag bij het CvB van een masteropleiding en links naar nuttige sites..
---

# Vooraanvraag

Als de Decaan in haar werkoverleg met de Rector het idee voor de master heeft besproken en de Rector vraagt haar het traject te starten, dan is de volgende stap het indienen van een schriftelijke vooraanvraag bij het CvB met het verzoek om de master te mogen gaan ontwikkelen. Dit moet vóór 1 februari gebeuren zodat er ook in de begroting van het jaar daarop rekening kan worden gehouden met de financiële consequenties.

## Wat moet je doordacht hebben voordat je een de vooraanvraag indient?

1. Bestaat deze master al of hebben we iets unieks verzonnen? Zie links hieronder.
2. Waarom deze master? Uit elke cijfers blijkt dat daar behoefte aan is? Zie [**CDHO**](/cdho.html).
3. Wat is het beroepsprofiel van de afgestudeerde van deze master?
4. Wat voor soort master wordt het? Zie [Tab **De professionele master**](/professionele-master.html).
5. Heb je voldoende **gereedschap** in huis?
6. Is er voldoende budget? Zie [Tab **Financiën**](/financien.html).
7. Sluit je master aan bij de speerpunten van de HvA? Zie [Tab **Stappen Intern**](/stappen-intern.html).

Als de vooraanvraag klaar is en door het secretariaat van de Decaan met een aanbevelingsbrief is ingediend bij de griffier van het CvB, wordt deze eerst beoordeeld door de collega’s van beleidsondersteuning en dan, met hun advies, geagendeerd voor een CvB vergadering.

## Nuttige links

* [Procedure wijziging onderwijsportfolio HvA](https://beleid.mijnhva.nl/nl/Beleidsdocumenten/procedure%20wijziging%20onderwijsportfolio%20hva%20oktober%202016.pdf)
* [Overzicht van alle masters in Nederland + summiere inhoud](http://www.kiesjestudie.nl/allehbomasters.html)
* [Overzicht van lopende aanvragen voor bekostigde masters](https://www.cdho.nl/aanvragen.html)
