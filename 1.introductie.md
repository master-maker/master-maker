---
color: '#71B52C'
tab: 1
description: In de introductie de aanleiding om te komen tot deze handleiding voor het bouwen van een masteropleiding aan de HvA en het waarom van deze website.
---

# De Introductie

Op de manifestatie “professionele masters: van toegevoegde waarde” in juni 2016 riep toenmalig minister van Onderwijs Jet Bussemaker hogescholen op om vaart te maken met het ontwikkelen van nieuwe masteropleidingen. Het College van Bestuur van de HvA onderschrijft deze oproep.

De komende jaren zal er dus, ook aan de HvA, een aantal professionele masteropleidingen worden ontwikkeld. Bijgaand vind je de gids die in opdracht van de HvA kerngroep masterontwikkeling, met als voorzitter de decaan van de Faculteit Gezondheidszorg Wilma Scholte Op Reimer, is samengesteld om dit traject te vergemakkelijken.

Je vindt hier niet een uitgebreide beschrijving van de inhoud van allerlei procedures. Daar hebben we de experts voor. 

Wat je hier wél vindt is een digitale kaartenbak die je de weg wijst naar de verschillende nuttige afdelingen van de Hogeschool, dus naar de experts op het gebied van onderwijsontwikkeling, procedures en regelgeving én naar relevante organisaties daarbuiten. Maak vooral gebruik van deze collega's, zij helpen je graag!

Ook zijn er veel bruikbare tips en adviezen verzameld in gesprekken met collega’s met expertise op het gebied van masters bouwen.

## Uit de strategische agenda OC&W 2015-2025

* ‘Ik wil dat elke student de kans heeft op het volgen van een master. Daarom wil ik dat het aanbod van hbo-masters fors wordt uitgebreid.
* Mede door het beperkte aanbod van hbo-masters, is het aantal masteropgeleiden in Nederland internationaal gezien aan de lage kant. Er is een behoefte op de arbeidsmarkt aan hoger geschoold personeel.
* Als hbo-bacheloropleidingen, zoals recent in de sector techniek is gebeurd, breder van karakter worden, zal de specialiserende functie van de hbo-master aan belang winnen.
* Om meer ruimte te bieden voor bekostigde hbo-masters, zal ik de huidige beperking… (Noot: wat betreft vakgebieden) in de beleidsregel macrodoelmatigheid opheffen.’
