---
color: '#009999'
tab: 18
description: Extra overzicht van zeer nuttige tips verzameld gedurende het samenstellen van deze Mastermaker.
---

# Tips

**Tip!** Van de **CDHO**: Kijk goed of je echt een aanvraag wilt indienen voor een nieuwe opleiding. Vaak bestaat de opleiding al elders en hoef je alleen een nieuwe vestigingsplaats aan te vragen.

**Tip!** Voor het bepalen of de nieuwe master wel past in het palet van opleidingen in de regio wordt ook rekening gehouden met de bevolkings- en opleidings-dichtheid van de regio.

**Tip**! Van de **CDHO**: Het is mogelijk om bij hen een adviserend gesprek aan te vragen voordat je de (voor)aanvraag indient.

**Tip!** Van de **CDHO**: Het is altijd mogelijk om, bij afwijzing van de bekostigingsaanvraag, een nieuwe verbeterde aanvraag in te dienen.

**Tip!** Zorg dat er budget wordt opgenomen voor ontwikkeling van de master. Zie [Tab **Financien**](/financien.html).

**Tip!** Van de **NVAO** Kijk goed naar de samenstelling van het voorgestelde accreditatiepanel en kom zelf met voorstellen voor deelnemers daarvoor.

**Tip!** Van de **NVAO**: zorg dat duidelijk is dat je aanhaakt bij de speerpunten van de Hogeschool.

**Tip!** Haak tijdig de MR aan.

**Tip!** Van de **NVAO**: richt een kernteam van docenten die lesgeven aan de master in om afstemming te waarborgen, anders wordt het teveel “los zand!”

**Tip!** Van de **NVAO**: Kies een toets-vorm die past bij het onderwijsconcept.

**Tip!** Betrek in een vroeg stadium de afdelingen Financial Planning en Control, de afdeling Institutional Research en de afdeling Onderwijs & Onderzoek bij je plan zodat daar, als zij het CvB gaan adviseren, geen onnodig oponthoud ontstaat.

**Tip!** De HvA afdeling Onderzoek in Onderwijs kan ondersteunen bij het vormgeven van de **onderzoekscomponent** van de te bouwen master. Dit kan door middel van meekijken naar het curriculum, een workshop organiseren voor het team, verwijzen naar relevante literatuur of fungeren als sparring partner voor docenten. Email: <mailto:onderzoekinonderwijs@hva.nl>. Binnenkort komt de website [www.onderzoekinonderwijs](http://www.onderzoekinonderwijs) in de lucht.

**Tip!** Voor het antwoord op vele vragen rond organisatie voor International studenten kijk op [amsterdamuas.com](http://www.amsterdamuas.com/education/practical-matters/pathfinder/pathfinder.html).

**Tip!** Voor eventuele mogelijke beurzen voor buitenlandse studenten kijk op [studyinholland.nl](https://www.studyinholland.nl/scholarships/highlighted-scholarships/netherlands-fellowship-programmes).
