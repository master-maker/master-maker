---
color: '#FBB23C'
tab: 9
description: Een overzicht van de verschillende variaties van professionele masteropleidingen met de bijbehorende tips van collega’s.
---

# Bijzondere gevallen

Er zijn een aantal variaties mogelijk op de “doorsnee” professionele master. Hieronder vind je de specifieke aandachtspunten die in de loop van het samenstellen van deze Master Maker genoemd werden door collega’s.

Heel belangrijk is om bij het ontwikkelen van een master samen met een bedrijf of een andere Instelling of faculteit een aantal zaken juridisch goed af te regelen. Leg daarbij vast hoe de risico’s, de taken en de kosten worden verdeeld. De afdelingen Juridische zaken en FP&C helpen je hierbij. Let verder op: hoe regel je de bekostigingsaanvraag bij de **CDHO** en de TNO bij de **NVAO**, hoe regel je de PR, hoe stem je het programma af etc.

**Een masteropleiding samen met een Universiteit** ontwikkelen is mogelijk. Dan dient het wel een wetenschappelijke master te zijn, dus met een ander opleidingsdoel dan de professionele masters, zie [Tab **Professionele master**](/professionele-master.html).

**Een masteropleiding ontwikkelen samen met een andere Hogeschool of een andere opleiding in dezelfde Hogeschool** kan natuurlijk ook. Je kunt dit in verschillende vormen doen. Informatie hierover vind je op beleid.mijnhva.nl in de “Procedure Wijziging Onderwijsportfolio HvA” Ook geeft de Nuffic handige informatie in “Joint programmes from A to Z: A reference guide for practitioners” op [nuffic.nl](https://nuffic.nl/en/expertise/jda) en beschikt de HvA beleidsafdeling O&O over een checklist voor het ontwikkelen en implementeren van double degrees.

**Een master ontwikkelen samen met een bedrijf** uit het werkveld gebeurt ook wel eens, maar is ingewikkeld. Houd er rekening mee dat voor accreditatie de toetsing en examinering heel duidelijk bij de onderwijsinstelling is belegd en dat deze daar verantwoordelijk voor is. Ook hier geldt: leg alles direct vast in een contract!

**Het ontwikkelen van een Internationale (dus Engelstalige) master** brengt geheel eigen uitdagingen met zich mee. Het bouwteam en het docententeam moeten, om te beginnen, de Engelse taal op hoog niveau beheersen. Verder moeten zij weten hoe ze moeten omgaan met studenten uit een geheel andere cultuur en zich bewust zijn van het feit dat het niveau van de vooropleidingen (ondanks validatie van diploma’s) erg kan variëren en dat studenten uit verschillende windstreken zeer uiteenlopende verwachtingen van een masteropleiding zullen hebben.

Bij het aannemen van buitenlandse studenten moet rekening worden gehouden met de tijd die het vraagt om een diploma te laten valideren door de afdeling Diplomawaarderen en eventueel een visum aan te vragen via de afdeling Immigration. Zie [Tab **Checklist**](/checklist.html).

Voor het antwoord op vele vragen rond organisatie voor International studenten kijk op [amsterdamuas.com](http://www.amsterdamuas.com/education/practical-matters/pathfinder/pathfinder.html).

En voor eventuele mogelijke beurzen verwijs naar: [studyinholland.nl](https://www.studyinholland.nl/scholarships/highlighted-scholarships/netherlands-fellowship-programmes).
