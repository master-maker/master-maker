---
color: '#007373'
tab: 19
description: Ruimte voor ervaringen van collega's bij het bouwen van masteropleidingen.
---

# Columns

## Katinka van Vuure: Laten we vooral een Master ontwikkelen… maar hoe?

Ik werkte een jaar of drie voor FDMCI toen mij, als medewerker onderwijsontwikkeling en voorzitter van de examencommissie op AMFI, werd gevraagd het masterproces te ondersteunen. Natuurlijk wilde ik dat doen. Wat moest er allemaal nog gebeuren? Een gepassioneerd team bleek al een paar jaar bezig, de contouren van het programma waren er, de wil was er, maar hoe kreeg je het nu geregeld? Ik ging op zoek, maar vond niet.

Dat wil zeggen, ik vond van alles: losse eindjes, persoonlijke ervaringen, stukjes informatie, maar geen checklist ‘hoe creëer ik een master’.

We hielden op AMFI de moed erin, maar de hoeveelheid regels, eisen en tegenstrijdige adviezen maakte dat we externe hulp inriepen. Met het bijbehorende prijskaartje. Dat zou toch niet moeten hoeven? Ergens binnen die grote HvA zou iemand toch moeten beschikken over een overzicht van wat er intern en extern allemaal nodig is?

Concurrentiebeding, marktonderzoek, bekostiging of niet, een kloppende begroting, één of twee jaar, inhoudelijke programma-eisen, wat voor docenten hebben we nodig, wat zijn de deadlines, wanneer kunnen we gaan werven? Na veel puzzelen kwam het dossier op zijn pootjes terecht en de visitatie Toets Nieuwe Opleiding leidde tot een positief advies. In September 2016 is de Master Fashion Enterprise Creation met 15 deelnemers van start gegaan. Toekomstige Master schrijvers wens ik veel succes, en het nieuwe handboek zal daar ongetwijfeld aan bijdragen!

**Hier komt de Column van Paul Geurts, Digital Design**
