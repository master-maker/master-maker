---
color: '#700600'
tab: 8
description: Tips van collega’s voor het bouwen van een doorwrocht programma voor een masteropleiding.
---

# Programma

De stappen bij het samenstellen van het programma zijn:

1. Zorg voor goed [**gereedschap**](/gereedschap.html).

2. Begin met het benoemen van het beroeps profiel en de gewenste beroepskwalificaties:

   * Betrek hierbij het bedrijfsleven.
   * Zorg dat er een aantoonbaar niveauverschil is met de eventuele verwante bacheloropleiding.
   * Zorg voor een duidelijke inbedding van de onderzoeks-component in samenspraak met het kenniscentrum van de faculteit. Zie ook [Tab **Tips**](/tips.html) en [Tab **Bouwen**](/bouwen.html).

3. Werk daarna pas het programma uit en bepaal de lengte van de studie en of deze parttime of fulltime moet zijn. (Nb: Een fulltime programma levert per halfjaar 30 studiepunten op. Eén studiepunt staat voor 28 Studiebelastingsuren, d.w.z. studietijd voor een student, dus de som van zelfwerkzaamheid+ colleges of tutorials.)

4. Omdat voor accreditatie ook het OER moet worden aangeleverd, evenals de studiegids, een beschrijving van de onderwijsmodules, de toets-momenten, de globale inhoud van de toetsen, de wijze van toetsen en beoordelen én de criteria, is het verstandig om al vanaf het begin leden van de examencommissie en toets-commissie te betrekken bij het proces.

5. Hoe dichter de beoogde start van de opleiding ligt bij het moment van het visitatie-bezoek voor de accreditatie, hoe vollediger het programma uitgewerkt dient te zijn.

**Valkuil**: Citaat CDHO: Opleidingen denken (te) vaak dat zij een uniek idee hebben voor een masterprogramma. Vergewis je ervan dat het afstudeerprofiel van de master die je voor ogen hebt, niet al bestaat. Zie [Tab **CDHO**](/cdho.html).
