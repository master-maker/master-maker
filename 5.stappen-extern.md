---
color: '#F29E99'
tab: 5
description: Een uitleg over de rollen en procedures van de externe organisaties die betrokken zijn bij het proces van aanvragen en goedkeuren van een nieuwe opleiding.
---

# Stappen extern

Als de interne procedures van overleg met CvB en vooraanvraag zijn afgerond en het CvB groen licht gegeven heeft, kan begonnen worden met het samenstellen van de dossiers voor de aanvragen bij externe instanties, zoals de **NVAO**, en de **CDHO**. De NVAO velt een oordeel over de kwaliteit van de nieuwe opleiding door middel van een Toets Nieuwe Opleiding (TNO), de CDHO adviseert de minister en de staatssecretaris over de bekostiging van de master. Voor het starten van een onbekostigde master is geen CDHO traject nodig.

Zie voor de links naar de formats voor aanvragen de betreffende Tab.

De minister heeft de NVAO en de CDHO gevraagd het mogelijk te maken om de aanvragen bij deze instanties gelijktijdig in te dienen. Op het moment van schrijven van deze tekst was dat nog niet zo. Eerst moet de aanvraag bij de CDHO worden ingediend en pas bij positief besluit van de minister kan de aanvraag bij de NVAO worden ingediend. Verwachting is dat dit snel zal worden aangepast. Raadplaag hiervoor de afdeling O&O. De uitspraak van de CDHO blijft/bleef 10 maanden geldig. Binnen die tijd dient de opleiding dus een positief accreditatiebesluit van de NVAO te hebben ontvangen.

De secretaris van het CvB zal, als het positieve accreditatiebesluit binnen is, de opleiding aanmelden bij de Dienst Uitvoering Onderwijs (DUO) zodat zij een nummer in het Centraal Register Opleidingen Hoger Onderwijs, oftewel een CROHO-nummer kunnen toekennen. Pas als dat is toegekend, en als de opleiding een korte beschrijving heeft aangeleverd van de opleiding en de instroom-eisen (zoals een verplichte intake-procedure, zie ook het OER) kan de master worden ingevoerd in Studielink en kunnen studenten zich ook daadwerkelijk inschrijven. De communicatie over Studielink verloopt bij de HvA via de Centrale Studenten Administratie (CSA).

Veel collegaâ€™s gaven aan overvallen te zijn geweest door de tijd die nodig is tussen het oorspronkelijke idee voor de master en de daadwerkelijke start daarvan, zie [Tab **Tijdpad**](/tijdpad.html).
