---
color: '#4D76A3'
tab: 14
description: Uitleg over verplichte toetsing van een nieuwe opleiding en de accreditatie daarvan door de NVAO.
---

# NVAO

In de wandelgangen noemen we de aanvraag om de opleiding op kwaliteit te toetsen de “accreditatie aanvraag”. Hiervoor moet een “accreditatiedossier” worden samengesteld. Officieel heet dit een verzoek tot **Toets Nieuwe Opleiding** oftewel **TNO**.

Deze toets wordt uitgevoerd door de NVAO, de Nederlands Vlaamse Accreditatie Organisatie. Zij beoordeelt (aanvragen voor nieuwe) opleidingen wat betreft de kwaliteit van de (beoogde) opleiding. Omdat de HvA als instelling al is geaccrediteerd op het gebied van kwaliteitszorg, kan volstaan worden met een beperkte accreditatie. Het onderdeel kwaliteitszorg, bijvoorbeeld, hoeft dus niet meer te worden getoetst. De contactpersoon bij O&O kan je verder informeren over dit onderwerp.

Als je een toekomstige bekostigde opleiding wilt laten accrediteren, moet er eerst een positief besluit van de minister zijn naar aanleiding van het advies van de **CDHO** voordat je je accreditatiedossier kunt indienen. Zie [Tab **Het laatste nieuws**](/laatste-nieuws.html).

De NVAO geeft aan dat het de accreditatie vergemakkelijkt als de master duidelijk aansluit bij het profiel van de Hogeschool en de Speerpunten. Op dit moment heeft de HvA vier speerpunten benoemd: *Amsterdam Creative Industries*, *Urban Management*, *Urban Technology* en *Urban Vitality*. Naast de speerpunten zijn er nog twee andere thema’s waarop de HvA zich focust. Dat zijn  *Urban Education* en *Ondernemerschap*. 

Het [Beoordelingskader](https://www.nvao.net) en de wijze waarop de TNO moet worden aangevraagd vind je op de site van de NVAO.

Het traject van het moment van indienen van het accreditatieverzoek bij de NVAO en het visitatiebezoek duurt maximaal 6 maanden. Het concept-rapport van het accreditatiepanel volgt meestal na 1 maand. De opleiding krijgt dan twee weken de tijd om op dit concept te reageren.

Twee tot vier weken nadat de reactie vanuit de opleiding is ontvangen, volgt dan het voornemen tot besluit van de NVAO dat aan het CvB gestuurd wordt. Het CvB heeft dan weer twee weken de tijd om te reageren. Ongeveer drie weken na ontvangst van het bericht van het CvB volgt het definitieve accreditatiebesluit van de NVAO.

Zie ook: [Tab **Tijdpad**](/1.tijdpad.html) en [Tab **Tips**](/tips.html)!
